5⁷1 STEPHANI PRAEFATIO.

bliothecam Latini quoque dicunt) appellandum censuit. Nam-si-
quis hos historicos (ut e multis paucos enumerem) Herodotum,
etesium, Thucydidem, Xenophontem, Theopompum, Ephorum,
Philistum, Callisthenem, Timaeum, unum in locum congregasset:
nonne historicam bibliothecam et eam quidem instructissimam
habere se merito gloriari posset? Iam vero quum Diodorus ex
horum quos recensui aliorumque multorum monumentis suae
historiae veluti corpus conflarit, nonne illud itidem bibliothecam
locupletissimam iure optimo vocaturi sumus! Nec tamen in ea
quenquam opinione esse velim, ut illum ex aliis suam historiam
transcripsisse tantummodo existimet. imo vero multarum rerum
quas narrat (de iis loquor quae in eius tempora inciderunt) ocula-
tum fuisse testem omnibus persuasum esse decet. Ad historicam
autem narrationem aliarum rerum quae tempora eius antecesse-
runt, quin multum ei attulerit adiumenti locorum saltem, in qui-
bus illae gestae fuerant, pei-lustratio, nemini dubium esse potest.
Ae quam multa perlustraverit in sua illa Asiae atque Europae lon-
gissima peragratione, cuius meminit (praesertim quum illam eo
animo suscepisset, ut meliori fide suo in scribenda historia officio
fungeretur) unicuique cogitandum relinquo. Praesertim vero ad
historiae Romanae tractationem omnibus copiis instructissimum,
et eorum adminiculorum quae requiri ad perdiscendam historiam
Romanam poterant, ne minimo quidem destitutum venisse certis-
simum est. Non solum enim quotquot extabant historiae Romanae
scriptores pervolutandi, utpote Romanae linguae peritiam ad-
eptus: sed et annales ac publica monumenta consulendi, dum Ro-
mae commoraretur, facultatem habuit. Quibus nominibus etiamsi
commendari non possent Diodori scripta, at vel hoc uno satis su-
perque commendationis mererentur, quod, uti modo dixi, quum
alii qui extant historici unius solum gentis, 'aut urbis, aut prin-
cipis gesta scriptis mandarint, ipse nobis res onmes eodem tem-
pore gestas in quantumvis disiunctis orbis partibus, suo quasque
loco, quasi in una eademque tabula sub aspectum posuerit. Quae
quidem quam compendiaria sit et facilis ad variae historiae cogni—
tionem xia, satis norunt qui scriptores historiarum versare con-
sueverunt. Non pollet Diodorus (fatcor) quadam sermonis dulce-
dine et iucunditate, ut Herodotus. Non est Diodorus aeque sub-
tilis, nec aeque acutus, nec verbis aptus et pressus aeque ac
Thucydides Non est denique is Diodori sermo ut (quod de Xe-
nophonte memoriae proditum est) ipsae Gratiae tinxisse eum vi-
deri possint. Sed vicissim nec Herodotus nec Thucydides nec
Xenophon universalem historiam et οἷκουμενικὴν (ut ita dicam) no-
bis reliqucrunt, ut Diodorus. Ex Herodoto regum Persarum res
gestas, ex Thucydide bella Peloponnesiorum cum Atheniensibus,
ex Xenophonte praeclara Cyri utriusque sacta, itemque Agesilai

 

 

