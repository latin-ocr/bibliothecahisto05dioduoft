LXII IIEYNE

briter moneri praecipique possint, quandoquidem multorum even-
tuum summa tantum ad nos pervenit; magna historiarum pars
notitiis rerum, quae contigerunt, ieiunis per fastos et annales ad
memoriam propagatis absolvitur-3 nec raro id quod fama acce-
ptum aut ex litterarum naufragio servatum est, seu ad nudas tem-
porum, locorum, hominumque notationes, seu ad subtiles littera-
rias et criticas quaestiones redit. Quae si quis dixerit sive a scri-
ptore sive ab historiarum studioso esse relinquenda et seponenda,
nolo repugnare3 sed si tractare susceperis, eaque ad pragmati-
cam rationem ornare, mentiri te et falsa tradere vel invitum ne-
cesse est. Hoc illud est, quod toties peccari videas a scriptori-
bus recentioribus‚ partim bellulis illis, qui nullo iudicio adhibito
omnia ornare allaborant, etsi ornatum vel maxime respuentia‚
partim acuminis et iudicii famam aucupantibus; itaque fit, ut,
(lum historias scribunt, fabulas Romanenses narrent, resque tra·
dant, quales forte evenire potuissent, imprimis si nostro seculo eve-
nirent, num vero ita [94] evenerint, uti affirmare nemo ausit, ita
tutius negare possis. Diodorus igitur, quatenus in iis temporibus
versatur, in quibus reruni gestarum plenior et instructior est nar—
ratio scriptorumque pragmaticorum copia, praeclare illo consilio,
utilia tradendi, utitur: in aliis eum hoc consilio abreptum non
minus a vero aberrasse videbimus quam eos, quos obiurgat, quod
delectationem unice in scribendo propositam habuerint. Omnino
quaestio de ratione historias scribendi inter eas est, in quibus
suum quisque genium et sui animi impetum aut libidinem sequi
mavult, quam subtile (ιιιίῐιὶῖ indicium adhibere, quo rerum discre-
pans natura, generum diversitas, id quod cuique proprium est,
quae cuiusque utilitas, discernatur et deliniatur. Primaria res,
quam in historiis requiro, non est ut intelligam, quid de rebus
iudicandum sit, aut quid' scriptor de aliqua re senserit ae iudica-
verit, sed omnium primam est, ut cognoscam qualis res fuerit.
Quod si res ita narratur, ut mihi ipsi (le ea iudicium facere in pro-
clivi sit, malo hoc, quam ut scriptor iudicium suum legenti obtrudat
eoque ipso meum iudicium interdum forte regat, forte tamen iu
aliis inflectat et corrumpat. Qui itaque res gestas simpliciter qua-
les evenerint accurate ac diserte enarrat, is scriptoris munere
optime fungi putandus3 praestabit sane haud dubie ceteris histo-
riis narratio ea, cuius auctor res gestas eosque qui eas gessere,
et loca ac tempora, penitius aliis norit, et iudicio perspicaci et
incorrupto in iis notandis ac perscribendis utitur. Diversa ra-
tio et secta est eorum, qui plures scriptores inter se comparando
maius historiarum corpus conformant: aliud iudicii acumen, alia
prudentia requiritur in his. secernenda est ea laus scriptoriS‚ quae
ab eius oratione et arte proliciscitur; alia quae a philosophico
acumine, aut a prudentia politica. Omnino eiusdem scriptoris et

